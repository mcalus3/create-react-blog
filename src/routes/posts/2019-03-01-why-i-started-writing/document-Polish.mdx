To jest post wprowadzający do mojego bloga. Wytłumaczę _dlaczego_ postanowiłem zacząć blogować i _co_ w przyszłości tu znajdziesz.

## dlaczego postanowiłem zacząć blogować?

W przeszłości myslałem, że jeżeli nie mam swojego własnego doświadczenia, to nie ma sensu pisać bloga, ponieważ wszystko co mógłbym zrobić to po prostu podawać dalej treści z innych stron. Bałem się, że jeśli nie jestem w stanie skonfrontować tych treści z moją własną wiedzą, to będę narażony na bezmyślne przekazywanie jakichś hype'owych postów z medium, czy innych portali 😓.

Ale bardzo chciałem przestać być tym stalkerem, który całe życie obserwuje innych ludzi w internecie i sam nigdy się nie odezwie. Chciałem jakoś wskoczyć w to środowisko. Rzecz, która ostatecznie mnie przekonała to eksperyment - zacząłem spisywać wszystkie problemy napotkane przeze mnie w pracy (w większości związane z kodem źródłowym i współpracą w zespole) zamiast tylko narzekać w kuchni. Szybko okazało się, że przełączenie mózgu na tryb obserwowania i zapisywania rzeczy, nawet tych najmniejszych, owocuje w 15 różnych rzeczach **dziennie** które uważam za na tyle wartościowe, że powinienem coś o nich napisać. A pisanie o nich powoduje, że jeszcze głębiej je analizuję.

Doszedłem do wniosku, że **mój niedoświadczony i "młody" punkt widzenia też jest wartościowy i że zawsze jest ktoś, kto jest kilka kroków za mną na tej ścieżce.** Nawet jeżeli nie jestem wystarczająco doświadczony, żeby dyskutować na temat zawartości blogów innych ludzi, mogę opisać je w innym kontekście, przetłumaczyć, albo napisać swoje własne przykłady kodu źródłowego do nich.

Mam nadzieję, że pisanie pomoże mi prowadzić bardziej świadome i uważne życie, mśleć codziennie o tym, czego się nauczyłem i w jaki sposób to może być użyteczne dla innych oraz że pomoże mi złapać więź z innymi ludźmi, którzy są tacy jak ja 🤝.

## Więc o czym będę pisał? (i kiedy)?

Będę pisał dla programistów. Czasem to będzie o kodowaniu, czasem o pracy w organizacji i rozwoju kariery. Czasem po prostu komputerach, internecie uczeniu się, i innych. Zdaję sobie sprawę, że pomimo iż trudno jest utrzymać inspirację na dłuższą metę, to ważne dla czytelników jest, żeby coś się pojawiało przynajmniej raz na tydzień. Spróbuję trzymać się tej zasady. Póki co, muszę dokończyć swoją magisterkę, ale w kwietniu zacznę pisać tu regularnie.

Mam nadzieję, że będziesz chciał coś z tego poczytać 😅…

Do zobaczyska,<br />
~Marek

[Discuss on twitter](https://twitter.com/marek_us) â€˘ [Edit on GitHub](https://github.com/mcalus3/create-react-blog)
